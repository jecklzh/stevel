<!DOCTYPE html>
<html>
  <head>
     
    <meta charset="UTF-8">
    <title>清静经 - Steve-L</title>
    <link rel="shortcut icon" href="/static/img/icon.png">
    <link rel="icon" href="/static/img/icon.png" sizes="192x192"/>
    
<link rel="stylesheet" href="/static/kico.css">
<link rel="stylesheet" href="/static/hingle.css">

    
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">

    <meta name="viewport" content="width=device-width, maximum-scale=1, initial-scale=1"/>
    <meta property="og:site_name" content="Steve-L">
    <meta property="og:title" content="清静经"/>
    
<meta name="generator" content="Hexo 6.3.0"></head>

  <body>
    <header>
    <div class="head-title">
        <h4>Steve-L</h4>
    </div>
    <div class="head-action">
        <div class="toggle-btn"></div>
        <div class="light-btn"></div>
        <div class="search-btn"></div>
    </div>
    <form class="head-search" method="post">
        <input type="text" name="s" placeholder="搜索什么？">
    </form>
    <nav class="head-menu">
        <a href="/">首页</a>
        <div class="has-child">
            <a>分类</a>
            <div class="sub-menu">
                <a class="category-link" href="/categories/%E5%B7%A5%E5%85%B7/">工具</a><a class="category-link" href="/categories/%E6%95%99%E7%A8%8B/">教程</a><a class="category-link" href="/categories/%E9%9A%8F%E7%AC%94/">随笔</a>
            </div>
        </div>
        
    </nav>
</header>

    <main>
    <div class="wrap min">
        <section class="post-title">
            <h2>清静经</h2>
            <div class="post-meta">
                <time class="date">2023.05.28</time>
            
            </div>
        </section>
        <article class="post-content">
        
            <p>老君曰：大道无形，生育天地；大道无情，运行日月；大道无名，长养万物；吾不知其名，强名曰道。夫道者：有清有浊，有动有静；天清地浊，天动地静。男清女浊，男动女静。降本流末，而生万物。清者浊之源，动者静之基。人能常清静，天地悉皆归。</p>
<p>夫人神好清，而心扰之；人心好静，而欲牵之。常能遣其欲，而心自静，澄其心，而神自清。自然六欲不生，三毒消灭。所以不能者，为心未澄，欲未遣也。能遣之者，内观其心，心无其心；外观其形，形无其形；远观其物，物无其物。三者既悟，唯见於空；观空亦空，空无所空；所空既无，无无亦无；无无既无，湛然常寂；寂无所寂，欲岂能生？欲既不生，即是真静。真常应物，真常得性；常应常静，常清静矣。如此清静，渐入真道；既入真道，名为得道，虽名得道，实无所得；为化众生，名为得道；能悟之者，可传圣道。</p>
<p>老君曰：上士无争，下士好争；上德不德，下德执德。执著之者，不名道德。众生所以不得真道者，为有妄心。既有妄心，即惊其神；既惊其神，即著万物；既著万物，即生贪求；既生贪求，即是烦恼；烦恼妄想，忧苦身心；便遭浊辱，流浪生死，常沉苦海，永失真道。真常之道，悟者自得，得悟道者，常清静矣。</p>
<p>仙人葛翁曰：吾得真道，曾诵此经万遍。此经是天人所习，不传下士。吾昔受之于东华帝君，东华帝君受之于金阙帝君，金阙帝君受之于西王母。西王母皆口口相传，不记文字。吾今于世，书而录之。上士悟之，升为天官；中士修之，南宫列仙；下士得之，在世长年。游行三界，升入金门。</p>
<p>左玄真人曰：学道之士，持诵此经者，即得十天善神，拥护其身。然后玉符保神，金液炼形。形神俱妙，与道合真。</p>
<p>正乙真人曰：人家有此经，悟解之者，灾障不干，众圣护门。神升上界，朝拜高真。功满德就，相感帝君。诵持不退，身腾紫云。</p>
<hr>

        </article>
        <section class="post-near">
            <ul>
                
                    <li>上一篇: <a href="/2023/05/28/05/%E5%BF%83%E7%BB%8F/">心经</a></li>
                
                
                    <li>下一篇: <a href="/2023/05/28/05/%E6%96%B0%E7%B3%BB%E7%BB%9F%E8%BD%AF%E4%BB%B6/">新系统安装的软件</a></li>
                
            </ul>
        </section>
        
            <section class="post-tags">
            <a class="-none-link" href="/tags/%E5%9B%BD%E5%AD%A6/" rel="tag">国学</a>
            </section>
        
    
        <section class="post-author">
        
            <figure class="author-avatar">
                <div class="avatar-wrapper">
                <img src="/static/img/head pic.gif" alt="Steve-L" loop autoplay />
            </div>
        </figure>
            </figure>
        
            <div class="author-info">
                <h4>Steve-L</h4>
                <p>个人的一些整理</p>
            </div>
        </section>
    
    </div>
    <script>
    document.addEventListener('contextmenu', function (event) {
        event.preventDefault();
        return false;
      });
    </script>
</main>

    <footer>
    <div class="buttons">
        <a class="to-top" href="#"></a>
    </div>
    <div class="wrap min">
        <section class="widget">
            <div class="row">
                <div class="col-m-4">
                    <h3 class="title-recent">最新文章：</h3>
                    <ul class="post-list"><li class="post-list-item"><a class="post-list-link" href="/2023/06/04/%E7%BE%8E%E5%A5%BD/">美好</a></li><li class="post-list-item"><a class="post-list-link" href="/2023/06/03/Hexo%E5%A4%87%E4%BB%BD%E5%9C%A8Github/">Hexo备份在Github</a></li><li class="post-list-item"><a class="post-list-link" href="/2023/05/29/05/hexo%20start/">Hexo安装</a></li><li class="post-list-item"><a class="post-list-link" href="/2023/05/28/05/%E7%81%B5%E9%AD%82%E6%B0%B8%E7%94%9F-%E4%BA%A4%E4%BC%9A%E7%82%B9/">《灵魂永生》 交会点</a></li><li class="post-list-item"><a class="post-list-link" href="/2023/05/28/05/%E5%BF%83%E7%BB%8F/">心经</a></li><li class="post-list-item"><a class="post-list-link" href="/2023/05/28/05/%E6%B8%85%E9%9D%99%E7%BB%8F/">清静经</a></li></ul>
                </div>
                <div class="col-m-4">
                    <h3 class="title-date">以往笔记：</h3>
                    <ul class="archive-list"><li class="archive-list-item"><a class="archive-list-link" href="/archives/2023/06/">六月 2023</a></li><li class="archive-list-item"><a class="archive-list-link" href="/archives/2023/05/">五月 2023</a></li></ul>
                </div>
                <div class="col-m-4">
                    <h3 class="title-tags">标签云：</h3>
                    <a href="/tags/Hexo/" style="font-size: 20px;">Hexo</a> <a href="/tags/%E5%8B%BF%E8%A8%80%E6%8E%A8%E7%90%86/" style="font-size: 10px;">勿言推理</a> <a href="/tags/%E5%9B%BD%E5%AD%A6/" style="font-size: 15px;">国学</a> <a href="/tags/%E5%A1%9E%E6%96%AF%E4%B9%A6/" style="font-size: 10px;">塞斯书</a> <a href="/tags/%E7%B3%BB%E7%BB%9F/" style="font-size: 15px;">系统</a>
                </div>
            </div>
        </section>
        <section class="sub-footer">
            <p>© 2023 <a href="/">Steve-L</a>. All Rights Reserved. Theme By <a href="https://github.com/Dreamer-Paul/Hingle" target="_blank" rel="nofollow">Hingle</a>.</p>
        </section>
    </div>
</footer>


<script src="/static/kico.js"></script>
<script src="/static/hingle.js"></script>


<script>var hingle = new Paul_Hingle({"copyright":true,"night":true});</script>

  </body>
</html>
